---
layout: page
title: Cosa significa esoterico
permalink: /cosa-significa-esoterico/
image: '/images/cosa-significa-esoterico-bg.jpg'
home_page: true
---

Molte parole nascono in un posto ma poi, cammina cammina, si ritrovano in un altro, <br/>
e quasi nessuno si ricorda più da dove erano partite.<br/>
È quello che è accaduto a “esoterico”.<br/>
Se digitate su Google questo temine<br/>
vedrete comparire una serie di significati che vanno<br/>
dal *“destinato a una stretta cerchia di iniziati, per estensione misterioso, oscuro”* <br/>
al *“detto dell’insegnamento riservato dagli antichi filosofi greci ai soli discepoli”* <br/>
al *“proprio di una dottrina occulta, misteriosofico”,* <br/>
fino al *“incomprensibile (o quasi) ai più”.* <br/>
Solo se cercate più a fondo la sua etimologia<br/>
approderete al significato originale (derivato dal greco antico),<br/>
che è semplicemente “interiore”.

Con il passare del tempo, nell’immaginario collettivo<br/>
questo aggettivo ha dunque assunto un’accezione oscura, carica di mistero,<br/>
in genere attribuito a sette e congreghe dai dubbi fini,<br/>
o – nel migliore dei casi – a insegnamenti e dottrine quasi del tutto inaccessibili.<br/>
È vero che gli antichi filosofi greci parlavano ai loro discepoli<br/>
di un insegnamento che atteneva alla parte interiore dell’essere,<br/>
poiché essi erano per lo più allievi del<br/>
*“conosci te stesso e conoscerai l’universo intero e le sue leggi”.* <br/>
Ed è altrettanto vero che l’insegnamento destinato agli iniziati<br/>
non veniva divulgato – così com’era – a tutti.

Cammina cammina, quello che non viene divulgato a tutti<br/>
diviene facilmente “occulto” e come tale potenzialmente pericoloso,<br/>
poiché sembra che sia nascosto ad arte,<br/>
anche se in realtà è solo “non divulgato” (e non è la stessa cosa di “nascosto”).<br/>
Vari movimenti occulti hanno poi utilizzato certi insegnamenti cosiddetti esoterici<br/>
per acquisire un potere sugli altri esseri umani,<br/>
avallando così l’interpretazione più negativa di questo termine.<br/>
Tuttavia … esoterico vuol dire semplicemente interiore,<br/>
e così ho inteso il suo significato nel comporre e intitolare questo libro.

C’è un “aspetto interiore” nella nostra realtà quotidiana?<br/>
Io credo di sì, o forse è più corretto dire: io lo vedo.<br/>
E di questo ho cercato di parlare,<br/>
prendendo argomenti del nostro vivere comune<br/>
e mostrandone aspetti che non sono evidenti a un primo sguardo.<br/>
Alcune cose potranno forse sembrare interessanti ad alcuni e banali ad altri,<br/>
altre banali ad alcuni e interessanti ad altri.<br/>
Penso comunque che qualcosa di inaspettato lo troverete tutti, qua o là.

Quello che interessa me però non è sorprendervi,<br/>
ma indurvi a entrare maggiormente nella profondità di ciascun tema.<br/>
Poiché ogni elemento della nostra vita,<br/>
se osservato a fondo con un po’ di intuizione<br/>
e la mente libera da credenze e pregiudizi,<br/>
ci può mostrare aspetti di grande profondità.<br/>
E di profondità in profondità, possiamo andare alla ricerca<br/>
della parte più autentica di noi stessi.<br/>
E così – en passant – arrivare a conoscere *“l’universo e le sue leggi”.* <br/>

***

*Grazie per aver letto!*