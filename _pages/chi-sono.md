---
layout: page
title: Chi sono
permalink: /chi-sono/
image: '/images/chi-sono-top.jpg'
comment_enabled: false
---

Sono Æmi Bonifetto, un “entronauta”, una di quelle persone che hanno intrapreso un viaggio all’interno di se stessi per trovare il senso della propria vita.

Ho fatto cose diverse, nel corso degli anni: mi sono guadagnato da vivere nel mondo del commercio, come semplice agente di alcune aziende di design prima e come responsabile commerciale di una di esse poi, e nel contempo ho sviluppato una qualifica di counselor nella rieducazione dei procedimenti mentali.

La mia passione è sempre stata mettere in relazione elementi diversi ma consonanti: persone con persone, persone con concetti, persone con oggetti, per cui si potrebbe dire che, se fossi un organo del corpo, sarei una sinapsi.

Sono nato a Torino nel 1953, oggi vivo gioiosamente nei dintorni di Lucca, immerso nel silenzio e nel rispetto della natura.
Come potete vedere sono abbastanza anziano e mi sovviene spesso una battuta di Marcello Marchesi, *«l’importante è che la morte ci colga vivi».*<br/>
Sto facendo del mio meglio. E approfitto della luce del crepuscolo, che rende così nitidi e accesi i colori, per mettere in mostra serenamente le mie foglie mature, infuocate dai colori dell’autunno.

 ![](/images/chi-sono-center.jpg)